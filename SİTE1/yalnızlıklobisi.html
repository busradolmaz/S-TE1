<html>

    <head>
        <title>YALNIZLIK LOBİSİ</title>
    </head>
    
    <body>
        <center>
        <img src="./İMG/yalnızlık lobisi.jpg"> <br>
        İnsan 21. yüzyılda aslında hala avcı toplayıcıdır. Kendini daha huzurlu, mutlu ve sağlıklı bir birey yapacak bilgiyi toplar.

Elinizdeki kitap bu toplama işinin nasıl yapılabileceği ile ilgilidir. Okuyarak, izleyerek, dinleyerek, tadarak, dokunarak edindiğimiz her bilginin yapması gerektiği gibi bu kitaptaki bilgiler de beyninizde üç tepkimeden birini vermelidir.

Birincisi; bu kitapta karşılaştığınız bilgiler ve fikirler sizin o ana kadarki fikirlerinize uygundur.
Beyniniz şöyle der; ben de böyle düşünüyorum, güzel.

İkincisi; bu kitapta karşılaştıklarınız sizin düşündüklerinize zıt fikirlerdir. Beyniniz şöyle diyebilmelidir; ben bunlara tamamen zıt düşünüyordum ama bu konuları tekrar düşünmeliyim.

Üçüncüsü; okuduklarınız o ana kadar hiç düşünmediğiniz konulardır.

Beyniniz şöyle diyebilmelidir; ben bunları hiç düşünmemiştim ama bu konular üzerine düşünsem yaşamıma katkısı olur.

Bu üç tepkimeden birincisi kendimizi ve düşünce yolumuzu teyit eder. Her insanın ihtiyacıdır ve yoluna devam et der. Diğer ikisi ise beynimizde yeni düşünce süreçlerinin başlamasını sağlar ki, insan beyninin çalışması için en büyük gereksinimdir.
</center>
</body>

</html>